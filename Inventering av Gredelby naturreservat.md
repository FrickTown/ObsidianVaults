---
cssclasses:
  - rapport
---
# Inventering av Gredelby naturreservat
#### En kortfattad sammanställning av flora och fauna i ett multibiotopiskt naturvårdsområde i Upplands län
###### Jakob Frick (& Erik Thor) 2024-07-19
---
### Inventeringsområde
Området *Gredelby hagar och Trunsta träsk* är ett naturreservat på 44 hektar i Knivsta kommun[^1], en kortare bilresa från Uppsala. I området - som sedan 2018 är naturskyddat, men fortsatt öppet för allmänheten - återfinns bland annat glesa skogsområden, åkermarker, vida ängar, och även ett vattendrag, som är tillsynes populärt för häckande vattenfåglar. Området har förhållandevis variabel altitud, och vid dess högsta punkt återfinns ett stort och välbesökt torn för fågelskådning.  

![[Rutt.png|500]]
### Inventeringsmetodik
Vid ankomst till områdets södra entré från Gredelby bostadsområde bestämdes en kortare ungefärlig rutt som skulle innefatta de flesta möjliga biotoperna som reservatet hade att erbjuda. Under vandringen längsmed den ungefärliga rutten skedde regelbundet avvikelser på omkring 10 - 20 meter, detta eftersom vissa platser verkade vara av särskilt intresse. Exempel på detta är en särskilt tät liten trädsamling som upptäcktes på toppen av bergshöjden, då den skuggigare marken hade potential att husa arter som inte förekom i de annars ganska glesa skogsmarkerna. 

Trunstaträsket valdes som en bortre avgränsning, och en rutt som inkluderade dess vattenkant tillät även inventering av våtmarksflora. Ett elstängsel och aggressiv högväxt längsmed vattenkanten uppmuntrade användandet av kikare för att identifiera flora på distans.

Fauna identifierades till stor del på måfå. Många insekter flög förbi eller råkade befinna sig på eller omkring flora som inspekterades. När unika fågelläten stöttes på användes smartphone applikationen *Merlin Bird ID* för att identifiera fåglarna. Appen tilläts höra lätet flera gånger för att öka träffsäkerheten, och de förinspelade lätena av de identifierade fåglarna lyssnades sedan på i jämförelse för att bekräfta svaren.
### Resultat
Det ursprungliga fältarbetet utfördes på ungefär 7 timmar, och på den tiden identifierades cirka 140 arter, där floran representerade en klar majoritet av insamlade arter. Eftersom att exkursionen inleddes på sen förmiddag var omständigheterna för att observera fågelarter inte optimala, och det ledde till att en ytterligare, men kortare exkursion utfördes tidigt på morgonen ett par dagar efteråt. Här samlades nog med fauna-arter för att uppnå minimum-gränsen på 150 arter, där minst 40 st skulle vara av både fauna respektive flora. 

Många av de identifierade arterna var från kursen tidigare kända arter, och inga särskilt sällsynta eller avvikande arter stöttes på, vilket talar för homogeniteten av Uppland (och kanske mer specifikt Uppsala-området) som ekosystem.

En bilaga med alla påstötta arter återfinns nedan i dokumentet.
### Referenser
[^1]: "Gredelby hagar och Trunsta träsk", *Länsstyrelsen.se* [https://www.lansstyrelsen.se/uppsala/besoksmal/naturreservat/gredelby-hagar-och-trunsta-trask.html]

