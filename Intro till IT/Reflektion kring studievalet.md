**Fråga 1: Beskriv din akademiska bakgrund.**

Jag är första generationen akademiker. Mina föräldrar har arbetat sedan gymnasiet, och mina syskon likaså. Jag har alltid haft väldigt lätt i skolan, och aldrig behövt plugga. Har också haft väldigt hög frånvaro i skolan, både grundskolan och gymnasiet. Det gav mig alltid mer ångest än kunskap. Jag har klarat mig ändå eftersom jag begriper saker jag finner intressant väldigt fort, men har extremt svårt att ta in information som jag dömer ointressant.

Efter en flerårig period av vilsenhet och meningslöshet så fick jag lite inspiration att faktiskt försöka applicera mig själv runt 2019, och då bestämde jag mig för läkemedelsforskning, eftersom läkemedel var ett dåvarande intresse. Jag kompletterade 7 kurser på komvux, skrev HP, kom in på apotekarprogrammet 2020, och blev totalt utbränd gick in i väggen 2022. 

Efter ett år av terapi och återhämtning bestämde jag mig för att plugga DV. Jag lyckades släppa idén om att saker måste vara svårt för att vara värda att göra, och eftersom jag programmerat som hobby hela livet tänkte jag att DV kan vara en lite snällare livsväg för mig.

**Fråga 2: Beskriv och reflektera över vad du uppfattar att ämnesområdena datavetenskap och programmering är.**

Jag skulle väl säga att datavetenskap är "läran om datorer", och att programmering är "att applicera sin kunskap om datorer för att lösa uppgifter och problem."

**Fråga 3: Reflektera över varför du valt att läsa datavetenskap.**

Jag har valt datavetenskap för att jag vill fördjupa mina kunskaper i en livslång hobby. Jag hoppas hamna någonstans i spelindustrin efter mina studier. Jag har stor uppskattning för grafisk programmering, och mer generellt älskar jag att lösa problem som ingen har behövt lösa förut. 

**Fråga 4: Beskriv vilka erfarenheter du har av datorer och/eller programmering sedan tidigare.**

Delar av frågan är redan besvarad i tidigare svar, men:

Mitt datorintresse började redan innan jag kunde använda dem själv. Det finns många bilder på mig sovandes på ett tangentbord, endast 2-3 år gammal. Jag föredrog ofta att titta på när min pappa spelade spel framför att höra en godnattsaga.

Jag var tidigt ut på internet som 6-åring, runt 2005. Jag gillade att ladda ned spel och program ville ofta förstå vad saker var och hur de funkade. 
Jag började spela *Minecraft* runt 2009, som har en användarvänlig implementation av boolesk algebra (*Redstone*). Med detta lärde jag mig om alla de vanliga grindarna och byggde små maskiner och andra projekt. 

Ett tredje-parten-utvecklat mod till *Minecraft* som heter "*ComputerCraft*" lägger till datorer som har ett eget litet OS med tillhörande *shell*, och som drivs genom en full implementation av högnivå-språket **LUA**. Utöver datorer lägger *ComputerCraft* också till *turtles*, små programmerbara robotar som kan utföra många gärningar - så länge du kan skriva koden. Jag hittade detta mod runt 2013, och det är genom det som jag lärde mig grundprinciperna, såsom *conditionals*, *loops*, *funktioner* och variabler, *klasser* och *constructors*. När jag tröttnade på LUA så började jag istället skriva Javascript, och det var min väg in i webbutveckling. 

När jag började gymnasiet fanns faktiskt en annan programmerare i klassen. Han frågade mig om jag inte skulle ta och tenta av Programmering 1 och 2 och Webbutveckling 1 och 2 med honom, och kaxigt sade jag ja. Programmeringskurserna krävde kunskap i objektorientering, mer specifikt Java - något jag inte kunde. Så jag lade på ett kol och lärde mig objektorientering och Java, och betade av alla kurser.

Jag jobbade som front-end utvecklare när jag var 17, för ett startup-företag som upptäckte mig och min vän på IBMs årliga hackathon "Hack Your World". Insåg då att jag inte vill vara webbutvecklare. Speciellt inte en front-end utvecklare.

Jag gillar spelutveckling om jag utvecklar på fritiden. Jag har ofta mycket idéer till små konstnärliga projekt som jag inte avslutar. Jag brukar isåfall använda antingen MonoGame och C#, Processing för Java, eller p5.js för javascript. 

Älskar att få en gnista för ett projekt. Inget slår känslan av att efter några timmar av strukturplanering äntligen se projektet komma till liv. Att haka upp sig på ett problem, och till slut komma på en jätteelegant lösning - det är något av det bästa jag vet.

Jag har mycket tålamod för att försöka hitta lösningar. Jag har väldigt lite intresse av att hitta något litet *bibliotek* som har en lösning på problemet. Gillar inte att lära mig andra människors påhittiga syntaxer, och jag kommer ju aldrig förstå vad som faktiskt händer när det är abstraherat sådär. S


_Beskriv till exempel din erfarenhet och eventuella intresse i datorer, använder du datorer på fritiden eller mest till skolarbete/arbete? Försök att ge en så tydlig bild du kan.__Om du har programmerat tidigare - har du lärt dig det på egen hand? Har det varit en del av gymnasieutbildning eller annan utbildning? Beskriv/förklara gärna vad du har programmerat för typ av projekt och i vilka språk samt miljöer.__Brukar du programmera på fritiden? Hur upplever du att det är att programmera? Etc._

**Fråga 5: Reflektera över vilka av dina erfarenheter av datorer och/eller programmering (hur stora eller små de än må vara) du tror kommer vara viktiga för dina kommande studier inom datavetenskap.**

_Till exempel, vad i dina erfarenheter tror du har lett till valet att läsa datavetenskap på universitetet?_

**Fråga 6: Reflektera över vad du tror är viktiga egenskaper att ha för att lyckas med studierna inom datavetenskap och att lära sig programmera.**

_Tänk både på de egenskaper du redan har och sådana som du tror är viktiga men som du kanske saknar i dagsläget. Varför tror du att dessa egenskaper är viktiga att ha fört att lära sig inom ämnesområdena? Etc_

**Fråga 7: Reflektera över vad du tror kommer vara mest utmanande med studierna.**

**Fråga 8: Reflektera över vilka erfarenheter du har med dig in i studierna.**

**Fråga 9: Reflektera över vad du tror kommer vara mest givande med studierna.**

_Jag har tagit del av skriftlig information om studien och har haft möjlighet att ställa frågor. Jag_ **_tillåter_** _att min text får användas i den forskning som beskrivs i informationen._
